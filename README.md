# practise2

1
  Programmēšanas valodas, algoritmi un struktūras
2. tēma. Algoritmi un struktūras
3. Praktiskais darbs PD3a
Vienkāršs saistīts saraksts
Uzdevuma apraksts
1. Uzrakstīt C++ programmu, kas veic darbības ar vienkāršu saistītu sarakstu.
2. Darbības, kas jāveic programmai, dotas zemāk uzdevuma aprakstā. Programmā lietotājs no piedāvātā izvēļu saraksta vispirms izvēlas vienu no darbībām. Pēc tam visus nepieciešamos ievaddatus (saraksta garumu, elementu vērtības, pozīcijas) ievada lietotājs.
3. Uz ekrāna jāizvada kā ieejas dati, tā rezultāts. Piemērs: Sarakstā ievadītie dati ir: 1 -> 2 -> 3 -> 4 Ievadiet datus, ko ievietot saraksta vidū: 5 Ievadiet jaunā mezgla pozīciju: 3 Ievietošana veikta sekmīgi. Jaunais saraksts ir: 1 -> 2 -> 5 -> 3 -> 4
  Norādījumi
1. Programmas saskarnei jābūt lietotājam draudzīgai. Piemērs: Izvēlieties, kādu darbību veikt, ievadot attiecīgo skaitli: 1 – izvēles variants 2 – izvēles variants ... 11 – izvēles variants 0 – Beigt darbu
2. Jāņem vērā robežgadījumi, un programmā jāparedz to apstrāde. Piemēram, kad sarakstā ir viens mezgls, kad saraksts ir tukšs.
3. Jāveic ievaddatu apstrāde – vai lietotājs ir ievadījis korektas vērtības konkrētajiem parametriem (piemēram, saraksta garums, mezgla pozīcija), jāveic kļūdu apstrāde.
4. Atsevišķos uzdevumos lietotājam var piedāvāt pieļaujamo ievadāmo vērtību diapazonu.
2
  Uzdevums
Darbības vienkāršā saistītā sarakstā
1. Izveidot vienkāršu saistītu sarakstu no n elementiem un izvadīt to uz ekrāna.
2. Izvadīt uz ekrāna vienkāršu saistītu sarakstu apgrieztā secībā.
3. Izvadīt uz ekrāna vienkārša saistīta saraksta elementu skaitu.
4. Ievietot jaunu mezglu vienkārša saistīta saraksta sākumā.
5. Ievietot jaunu mezglu vienkārša saistīta saraksta beigās.
6. Ievietot jaunu mezglu vienkārša saistīta saraksta vidū.
7. Izdzēst vienkārša saistīta saraksta pirmo mezglu.
8. Izdzēst mezglu no vienkārša saistīta saraksta vidus.
9. Izdzēst vienkārša saistīta saraksta pēdējo mezglu.
10. Vienkāršā saistītā sarakstā atrast prasīto vērtību.
11. Vienkāršā saistītā sarakstā atrast lielāko vērtību.
